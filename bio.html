<!DOCTYPE html>
<html lang="be">
<head>
    <title>UltraВожык - Біяграфія</title>
    <meta charset="utf-8">
    <meta name="description" content="Афіцыйная біяграфія UltraВожыка">
    <meta name="keywords" content="UltraВожык, біяграфія, гісторыя">
    <link href="uv2010.css" rel="stylesheet" type="text/css">
</head>

<body>

<div id="content">
    <header id="logo"><a title="UltraВожык - Афіцыйны сайт" href="index.html">UltraВожык</a></header>
    <nav id="menu">
        <ul>
            <li><a title="Навіны праекту" href="index.html" class="news">навіны</a></li>
            <li><a title="Песьні, тэксты, акорды" href="music.html" class="music">музыка</a></li>
            <li><a title="Гісторыя UltraВожыка" href="bio.html" class="bio">біяграфія</a></li>
            <li><a title="Кантакт, шпалеры" href="other.html" class="other">іншае</a></li>
        </ul>
    </nav>

    <main role="main">
        <h1><span class="red">ultra</span>вожык: біяграфія</h1>

        <div class="feed">
            <table class="portraits">
                <tr>
                    <td><img src="images/piotar.jpg" alt="Пётар Адамавіч" width="100" height="100"></td>
                    <td><img src="images/ibrahim.jpg" alt="Сабачка Ібрагім" width="100" height="100"></td>
                    <td><img src="images/jauhien.jpg" alt="Яўген Шафа-Ўругвайскі" width="100" height="100"></td>
                </tr>
                <tr>
                    <td>Пётар Адамавіч</td>
                    <td>Сабачка Ібрагім</td>
                    <td>Яўген Шафа-Ўругвайскі</td>
                </tr>
            </table>
        </div>

        <article class="feed">
            <h2>2001: Нараджэньне UltraВожыка</h2>
            <p>UltraВожык утварыўся ў 2001 годзе па ініцыятыве сабачкі Ібрагіма, пад кіраўніцтвам якога і былі зробленыя
                першыя песьні – &quot;Лыжы&quot; ды &quot;Вусаты дэмакрат&quot;.</p>
            <p>Нават самыя першыя запісы праходзілі не без прыгодаў. Так, падчас працы над &quot;Вусатым дэмакратам&quot;
                у
                студыю нечакана прыехала бабуля Пятра Адамавіча і хацела забраць усіх траіх з сабой у вёску, бульбу капаць. Ад
                нечаканасьці сабачка Ібрагім нават не пасьпеў выключыць мікрафоны, і размова была запісаная, а ўжо на
                наступны дзень песьню з удзелам бабулі Пятра Адамавіча можна было знайсьці на інтэрнэце.</p>
            <p>А калі запісвалі &quot;Лыжы&quot;, у групе пачаўся канфлікт паміж вялікім прыхільнікам Лукашэнкі сабачкам
                Ібрагімам і крытыкамі ўлады Яўгенам і Пятром Адамавічам. Працаваць станавілася ўсё цяжэй. Гэта,
                натуральна,
                адбілася на гучаньні песьні. Мутнаватасьць &quot;Лыжаў&quot; можна, напэўна, растлумачыць тым, што
                занепакоены канфліктам Пётар Адамавіч выпадкова падключыў гітару не да свайго ўлюбёнага ўзмацняльніка
                Marshall, а да звычайнай электрычнай разэткі. Пад уздзеяннем энергічнага рытму &quot;Лыжаў&quot; і,
                хутчэй
                за ўсё, не без уплыву 220 вольтаў з вышэй названай разэткі, Пётар Адамавіч так самааддана рыфаваў, што
                перакуліў столік з малаком і прывезенымі бабуляй цукеркамі. Пасьля гэтага падзеі разьвіваліся імкліва.
                Раздражнёны маральным супрацьстаяньнем, сабачка Ібрагім падскочыў да Пятра Адамавіча і патрабаваў
                тлумачэньняў. Але Пётар Адамавіч так энергічна граў, што абсалютна выпадкова агрэў яго гітарным грыфам
                па
                галаве. Сабачка Ібрагім вельмі пакрыўдзіўся і адразу пакінуў гурт. Запіс давялося дарабляць ужо без яго...</p>
        </article>

        <article class="feed">
            <h2>2003: Ідэалогія</h2>
            <p>Пасьля ўходу сабачкі Ібрагіма Яўгену і Пятру Адамавічу доўга не хапала ўнутранай моцы працягваць творчую дзейнасьць.
                І толькі праз два гады, у самым канцы 2003 года, Вожык зноў нагадаў грамадзкасьці аб сваім
                існаваньні. Зьявіліся дзьве новыя песьні – &quot;Ідэалогія&quot; і &quot;Кагда я стану
                прэзідзентам&quot;.</p>
            <p>Натхнёныя ўвядзеньнем у навучальных установах Беларусі прадмету &quot;Дзяржаўная ідэалёгія&quot;,
                газавымі
                спрэчкамі з саюзнай Расеяй, а таксама карумпаванасьцю бабуляў, што прадаюць семкі, сябры запісалі &quot;Ідэалогію&quot;.
                На ўсялякі выпадак, памятаючы дэструктыўныя паводзіны Пятра Адамавіча ў 2001 годзе, Шафа-Ўругвайскі
                схаваў
                сілавы кабель ад Адамавіцкага ўзмацняльніка, і той быў вымушаны граць без электрычнага падключэньня. Так
                і
                зьявілася першая unplugged-песьня UltraВожыка &quot;Кагда я стану прэзідзентам&quot;.</p>
            <p>У пачатку 2004 года новыя песьні былі выдадзеныя на CD разам з першымі дзьвюма, а таксама са спецыяльным
                бонус-трэкам з ліку самых раньніх запісаў для сапраўдных аматараў творчасьці UltraВожыка.</p>
        </article>

        <div class="feed text-center">
            <img src="images/the_band1.jpg" alt="UltraВожык" width="400" height="300">
        </div>

        <article class="feed">
            <h2>2005: Атлантыда</h2>
            <p>Прыгоды UltraВожыка працягнуліся ў сакавіку 2005. Злёгку занепакоеныя недастатковым уплывам праекту
                на стан беларускага грамадства, музыкі вырашылі запісаць &quot;Атлантыду&quot;.</p>
            <p>Для многіх &quot;Атлантыда&quot; зьявілася нечаканасьцю: рокава-баляднае гучаньне песьні і сур’ёзнасьць
                тэксту ня вельмі падыходзілі да склаўшагася іміджу UltraВожыка як хуліганаў, жульля ды правакатараў.
                Шмат
                казалася пра &quot;новы саўнд&quot; UltraВожыка. Насамрэч, &quot;Атлантыда&quot; проста прадэманстравала
                іншы бок UltraВожыка, новы варыянт гучаньня, якое было закладзена яшчэ ў папярэдніх песьнях.</p>
            <p>Пётар Адамавіч з самага пачатку настойваў на мінімалізацыі кампазыцыі і наданьні ёй больш &quot;натуральнага&quot;
                гуку. Яўген, які быў заўсёды прыхільнікам складаных кампазыцый, дзе ўжыта шмат інструментаў ды эфектаў,
                спачатку ставіўся да гэтай ідэі скептычна. Але атрымалася надзвычай удала. &quot;Атлантыда&quot; стала
                адным
                з фаварытаў сэзону 2005 на &quot;Тузіне гітоў&quot; і прынесла гурту шмат повых прыхільнікаў. Сёньня
                &quot;Атлантыда&quot;
                распаўсюджваецца на складанках &quot;Прэм'ер Тузін 2005&quot; і &quot;Песьні свабоды 2006&quot; разам з
                песьнямі іншых нячэсных гуртоў (Крама, N.R.M., Палац, Ulis і інш.)</p>
        </article>

        <article class="feed">
            <h2>2006: Фабрыка сноў</h2>
            <p>Галоўнай нечаканасьцю 2005 года для Вожыкаў стала вяртаньне сабачкі Ібрагіма. Пераасэнсаваўшы паздеі
                папярэдніх гадоў і палітычны шлях беларускай дзяржавы, а таксама ўражаны посьпехам &quot;Атлантыды&quot;,
                сабачка вярнуўся напрыканцы сьнежня і музыкі вырашылі зноў нешта зрабіць разам.</p>
            <p>&quot;Фабрыка сноў&quot; пабычыла сьвет 18 лютага 2006. Яўген, праглядзеўшы стужку &quot;Матрыца&quot; ды
                абслухаўшыся Kraftwerk адзначыў, што і адно і другоё вельмі нагадвае сучасную Беларусь. Апошняй кропляй
                натхненьня стаўся момант, калі сябры разам гледзячы БТ ды едзячы цукеркі заўважылі, што цукеркі гэтыя
                вырабляюцца на некай дзяржаўнай фабрыцы пад назвай &quot;СНОВ&quot;. &quot;Дык яны не толькі Панараму
                робяць, але й цукеркі!&quot; - заўважыў Яўген. &quot;Гаў!&quot; - адказаў сабачка Ібрагім. Гэтак і
                назвалі.</p>
            <p>&quot;Мы стараліся ўжыць старое гучаньне UltraВожыка ў новым, больш мелядычным фармаце, камбінуючы мяккую
                прыгажосьць міра сноў з жорсткім ды тэхнакратычным гукам фабрыкі&quot;, - камэнтуе Пётар Адамавіч.
                &quot;Гэтая
                песьня прысьвечаная ўсім тым, хто яшчэ не прачнуўся&quot;, - падсумоўвае Яўген.</p>
            <p>Як і папярэдні Вожыкаўскі трэк, &quot;Фабрыка сноў&quot; выдадзена на складанках &quot;Прэм'ер Тузін 2006&quot;
                і &quot;Песьні Свабоды 2&quot;.</p>
        </article>

        <article class="feed">
            <h2>2007: Крыніца цяпла</h2>
            <p>Абураны дрэннымі паводзінамі расейцаў цягам так званага &quot;газава-нафтавага канфлікту&quot;, сабачка
                Ібрагім пераканаў сваіх калег Яўгена ды Пятра Адамавіча аб'яднацца вакол Бацькі ды адзіным фронтам даць
                адпор расейскай гадзіне. У выніку была запісаная &quot;Крыніца цяпла&quot;.</p>
            <p>Па сваёй сутнасьці &quot;Крыніца&quot; адрозьніваецца ад &quot;Атлантыды&quot; і &quot;Фабрыкі сноў&quot;.
                Песьня атрымалася больш патрыятычнай, нясе значна больш пазітыву і ўспрымаецца лягчэй.</p>
            <p>&quot;Гэта падабаецца ня ўсім. Вунь, маскалі ўвогуле не разумеюць гумару&quot;, - тлумачыць сабачка
                Ібрагім.
                Напэўна, менавіта з гэтым звязана тое, што &quot;Крыніца цяпла&quot; ня трапіла на складанку &quot;Песьні
                Свабоды 3&quot; нягледзячы на тое, што была для яе спецыяльна запісаная.</p>
            <p>Распавядае Яўген Шафа-Ўругвайскі: &quot;Да нас зьвярнуліся складальнікі дыску з прапановай прыняць удзел
                у праекце. Але калі песьня была гатовая, было вырашана яе ў складанку не дадаваць&quot;.
                &quot;Мы ўпэўненыя, што гэта маскальскіх рук справа. Нейкаму там алігарху не спадабалася, што мы з Расеі
                сьмяемся&quot;, - аналізуе сабачка Ібрагім.</p>
            <p>&quot;Крыніца цяпла&quot; увайшла ў якасьці бонусу на дыск &quot;Прэм'ер Тузін 2007&quot;, а ў сьнежні
                2007
                быў забіты яшчэ адзін стратэгічны цьвік у сьпіну расейскіх алігархаў - было запісана відэа да Атлантыды.
                Такім чынам пабачыў сьвет першы афіцыйны кліп UltraВожыка. З нагоды стварэньня кліпу Вожыкі накапалі
                архіўных матэрыялаў, вымялі пыл са свайго студыйнага мікшэру і перазьвялі арыгінальны трэк &quot;Атлантыды&quot;.</p>
        </article>

        <article class="feed">
            <h2>2008</h2>
            <p>У лютым 2008 выйшаў другі афіцыйны відэакліп UltraВожыка - на гэты раз да &quot;Фабрыкі сноў&quot;.
                &quot;Мне
                вельмі падабаецца гэты кліп&quot;, - камэнтуе сабачка Ібрагім, - &quot;Але UltraВожык не кантраляваў
                стадыю
                стварэньня эфектаў, і таму ніякай адказнасьці за лятаючага па экране, як марсіянін, Скарыну мы не нясем&quot;.
                &quot;Чаго з іншага боку нельга сказаць пра абваражальных дзяўчын у латэксе&quot;, - у адзін голас
                дадаюць
                Яўген і Пётар Адамавіч.</p>
            <p>Астатак году Вожыкі ўсім калектывам правялі на Нарачы, рыбу лавілі.</p>
        </article>

        <article class="feed">
            <h2>2009: Праз касьмічныя абшары...</h2>
            <p>Да сьнежня 2008 Вожыкі налавіліся рыбы, а таксама добра задубелі ад сядзеньня на Нарачы, і таму з
                энтузіязмам
                узяліся за працу, калі тэлеканал БелСат прапанаваў запісаць трэк для выкарыстаньня ў якасьці тытульнай
                мелёдыі. Была запісаная песьня &quot;Спадарожнік&quot;, але тым часам ЗША ахапіў эканамічны крызіс, а
                Эўразьвяз спужаўся расейскіх паходаў на Каўказ. Абодва фактары, відавочна, нядобра паўплывалі на
                дабрабыт
                спадарожнікавага анты-БТ, які ў выніку ня здолеў разьлічыцца з UltraВожыкам за пастаўленую прадукцыю.
                Таму
                Вожыкі, застаўшыся літаральна без штаноў, перарабілі песьню на свой лад, замяніўшы слова &quot;БелСат&quot;
                на адзіны спадарожнікавы канал, які лепей за ўсё глядзець без штаноў - &quot;Плэйбой&quot;.</p>
            <p>&quot;Спадарожнік&quot; быў апублікаваны 26 траўня 2009. Гэта першая песьня UltraВожыка, у якой сабачка
                Ібрагім выконвае сольную вакальную партыю.</p>

            <p>A ўжо пад Новы год Вожыкі запісалі яшчэ адну песьню на касьмічную тэматыку. Як і іншыя творы, &quot;Клёва
                касманаўту!&quot; закранае пытаньні і сітуацыі, блізкія кожнаму слухачу. Нехта нават сьцвярджае, нібыта
                &quot;Клёва касманаўту!&quot; - самае пазітыўнае, што Вожыкі зрабілі да гэтага часу. Але самі музыкі ня
                згодныя.</p>
            <p>
                &quot;Нас заўсёды няправільна разумеюць. Спачатку казалі, што мы быццам ня любім палітычны лад,
                афіцыйныя
                СМІ, манаполію - ледзьве не ўсю краіну разам з жыхарамі і хатнімі жывёламі&quot;, - кажа Пётар Адамавіч.
                &quot;Потым хтосьці вырашыў, што UltraВожык натхніўся пазітывам і пачаў запісваць аптымістычныя песьні.
                Настаў час рашуча і катэгарычна дэментаваць гэтую дэзінфармацыю&quot;, - з выразам дадае Яўген.
                &quot;Насамрэч жа мы ўвогуле нікога ня любім, і пачуцця гумару ў нас няма і ніколі не было&quot;, -
                тлумачыць сабачка Ібрагім.
            </p>
        </article>

        <article class="feed">
            <h2>2010: Das Дзед-Барадзед</h2>
            <p>Пасьля непрацяглага перапынку ўдзельнікі UltraВожыка ізноў сабраліся ў хаце бабулі Пятра Адамавіча,
                вырашыўшы распачаць працу над новым шэдэўрам. Але бабуля гэтым разам асабліва моцна сварылася, грукатала
                рондалем і ўсяляк перашкаджала творчаму працэсу, і таму было вырашана выжыць яе з хаты, падрабіўшы ёй
                квіток на канцэрт Rammstein у Нью-Ёрку. Падарожжа было багатым на прыгоды, пачынаючы ад дэпартацыі ў
                Мексіку праз несапраўдны квіток, гандаль зброяй у спадзеве зарабіць на самалёт дадому, вяртаньня ў бочцы
                з венесуэльскай нафтай і ўрэшце дэмастрацыяй пратэсту на плошчы Незалежнасьці, дзе абураная
                фальсіфікацыяй свайго квітка бабуля брутальна зьбівала АМАПаўцаў ды ламілася ў дзьверы Дома ўраду.</p>
            <p>Тым часам быў запісаны "Das Дзед-Барадзед" - чарговая інтэрпрэтацыя знакамітай дзіцячай песенькі, якая ў
                гэты раз нагадвае вядомы гіт тых самых Rammstein "Mein Herz Brennt", які таксама рабіўся са спасылкай на
                персанажа з дзіцячай тэлепраграмы.</p>
            <p>Адносіны з бабуляй давялося выпраўляць, зрабіўшы ёй прыватны канцэрт a-la Rammstein, дзе новая песьня
                была адзінай. "Ёй спадабалася, але яна нас усё роўна паставіла ў куток, дзе мы дагэтуль і стаім", -
                разам скардзяцца Вожыкі.</p>
        </article>

        <article class="feed">
            <h2 class="text-center">* * *</h2>
            <p>Гісторыя UltraВожыка на гэтым не заканчваецца. Мы з вамі яшчэ пабачымся. А пакуль што памятайце:
                UltraВожык усіх і ўсё бачыць, і вас у тым ліку. Яго лепш не дражніць.</p>
        </article>
    </main>

    <footer class="copyright">&copy; 2017 UltraВожык. УВАГА! Любое падабенства выяваў ды галасоў у матэрыялах на гэтым сайце да сапраўдных фізічных асобаў выпадковае. Усе вакальныя партыі выкананыя музыкамі UltraВожыка.</footer>
</div>

<!-- Google analytics -->
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-80336624-1', 'auto');
  ga('send', 'pageview');
</script>

</body>
</html>
